Opis problemu:
    Kolej jest popularnym środkiem transportu, szczególnie wśród studentów, ale często można spotkać się z opiniami, że proces internetowego zakupu biletu na pociągi PKP Intercity nie jest szczególnie przyjemnym doświadczeniem. Postanowiliśmy przyjrzeć się temu zagadnieniu i zbadać, jak różne osoby radzą sobie z obsługą strony internetowej PKP Intercity.

Opis badania:
    Każdą osobę biorącą udział w badaniu poprosiliśmy o próbę kupienia biletu z Wrocławia do Szczecina na stronie internetowej PKP Intercity (dokładniej o dotarcie do momentu wyboru sposobu płatności). Obserwowaliśmy cały proces a następnie zadaliśmy badanym kilka pytań o to jakie były ich subiektywne odczucia na temat strony internetowej.

Osoby badane:
    A: kobieta w wieku 22 lat. Studentka 4 roku architektury na Politechnice Wrocławskiej. Styczność z komputerami ma regularnie.
    B: Pani Wiesława, lat 83, emerytowana sklepowa sprzedawczyni. Dotychczasowo kupowała bilety w “okienku” i nigdy wcześniej nie kupowała  biletów przez internet. Jako osoba niezaznajomiona z nowymi technologiami miewa problemy w poruszaniu się na skomplikowanych stronach internetowych. Miała wcześniej kontakty z komputerem ale nie korzysta z niego regularnie.
    C: ???

Przebieg badania:
    -A: osoba przeszła przez cały proces zakupu bez żadnych problemów bo dobrze znała całą procedurę. 
    -B: Pani Wiesława wyglądała na wyraźnie zagubioną po posadzeniu przed komputerem. Używanie myszki sprawiało jej problem i miała trudności z wycelowaniem w odpowiednie miejsce. Szybko zmieniające się reklamy na stronie głównej rozpraszały ją (o czym wspomniała) ale w miarę sprawnie znalazła pola do wpisywania stacji. Nie zauważyła jednak, że datę można zmienić strzałkami oraz przez ikonkę kalendarza więc wpisała datę ręcznie. Gdy przeszła do kolejnej strony kursor myszy wylądował na polu gdzie wybiera się pociąg, więc gdy chciała użyć kółka myszy aby przejść w dół, lista pociągów przesunęła się horyzontalnie. Pani Wiesława wybrała z listy ulgę „Bilet dla Seniora” ale niestety nie zauważyła, że domyślnie wybrany jest też jeden bilet według taryfy normalnej. Swoją pomyłkę zauważyła dopiero na następnym ekranie gdy cena była wyższa niż być powinna.

Ankieta:
- Czy uważasz, że strona PKP Intercity jest czytelna i przejrzysta?
    - A: raczej nieczytelna
    - B: bardzo nieczytelna
    - C: ???
- Czy miałeś kiedykolwiek problemy z kupnem biletu?
    - A: tak, chciałam kupić bilet dla dwóch osób towarzyszących ale miejsca
        brakowało miejsc i informacja o tym pojawiła się dopiero na ostatniej
        stronie.
    - B: wcześniej nie korzystała ze strony. W trakcie eksperymentu 
        nie odznaczyła wyboru biletu normalnego, który jest ustawiony domyślnie
        (kupowała bilet ze zniżką dla seniorów) i swój błąd zauważyła dopiero
        na końcu całego procesu gdy cena była większa niż oczekiwana.
    - C: ???
- W skali 1-10 jak oceniasz poziom trudności zakupu biletu.
    - A: 7
    - B: 9
    - C: ???
- Jak często kupujesz bilety kolejowe?
    - A: średnio raz lub dwa razy w tygodniu.
    - B: kilka razy w roku.
- Czy poruszanie się po stronie PKP Intercity sprawia Ci niekiedy problem?
    - A: tak, gdyż strona nie jest wygodna w obsłudze.
    - B: tak, ponieważ Pani Wiesława nie używa na co dzień komputera. Na stronie jest zbyt wiele rozpraszających elementów.
- Czy twoim zdanie sposób wybierania rodzaju biletu jest dobrze zaprojektowany?
    - A: „jest w miarę OK”
    - B: „nie znam się na internecie ale łatwo jest coś źle zaznaczyć”
- Czy możliwość wyszukiwania i kupowania dwóch biletów jednocześnie jest dla ciebie istotna?
    - A: „tak, zdecydowanie”
    - B: „raczej nie”
- Co byś zmienił/zmieniła w stronie PKP Intercity?
    - A: „dodałabym pokazywanie wolnych miejsc w wagonie”
    - B: „większe litery”

Potrzeby (10): 
0. Możliwość wyszukiwania wielu połączeń w jednym momencie.
1. Możliwie wiele form płatności przy zakupie biletu.
2. Czytelna strona główna, na której głównym elementem jest wyszukiwarka połączeń a nie reklamy.
3. Wizualizacja wolnych i zajętych miejsc w wagonie.
4. Możliwie krótki proces zakupu biletu.
5. Niepowodzenie na którymkolwiek etapie nie powinno wymagać rozpoczęcia całego procesu od nowa.
6. Wyświetlanie ceny od razu w momencie wyboru rodzaju biletu.
7. Wyświetlanie informacji o średnim opóźnieniu wybranego pociągu.
8. Interaktywny czat z konsultantem.
9. Możliwość szybkiego wybrania często używanego połączenia dla zarejestrowanych użytkowników.

Propozycje ulepszeń:
0. Umożliwienie istnienia więcej niż jednej sesji dla danego użytkownika co pozwoli na jednoczesne wyszukiwanie biletów w obie strony. Obecnie nie jest możliwe sprawdzanie kilku opcji, gdyż otworzenie strony w nowej karcie kończy się komunikatem o tym, że praca została już rozpoczęta w innej karcie lub oknie przeglądarki.
1. Dodanie nowych form płatności (na przykład PayPal, paysafecard, Bitcoin). Różni ludzie mają różne preferencje co do sposobu płatności a aktualnie wybór jest bardzo ograniczony.
2. Umieszczenie wyszukiwarki połączeń w centralnej części strony tak aby reklamy nie odwracały od niej uwagi co może być problematyczne dla osób, które nie są przyzwyczajone do szumu informacyjnego panującego w internecie. Strona główna jest zaśmiecona reklamami PKP Intercity co zmniejsza jej czytelność.
3. Cały proces zakupu biletu powinen odbywać się na jednej stronie a w razie niepowodzenia na którymkolwiek etapie proces powinien zostać wznowiony w miejscu, w którym wystąpił problem. Cofnięcie się do poprzedniego etapu nie powinno powodować zrestartowania całej czynności. Wystarczy drobny bląd żeby zostać zmuszonym do rozpoczęcia całego czasochłonnego procesu od nowa co jest bardzo frustrujące.
4. Wizualizacja rozkładu miejsc w wybranym wagonie wraz z informacją o tym czy miejsca są zajęte czy wolne. Dodanie możliwości wyboru miejsca poprzez graficzny interfejs. W aktualnej wersji strony nie ma opcji dowiedzenia się jaki jest rozkład miejsc i wybiera się je w ciemno.
